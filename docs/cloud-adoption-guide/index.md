---
layout: LandingPage
ms.topic: landing-page
ms.openlocfilehash: 48600cc07983b1ec588cc56448c521f524f134e0
ms.sourcegitcommit: e67b751f230792bba917754d67789a20810dc76b
ms.translationtype: HT
ms.contentlocale: hu-HU
ms.lasthandoff: 04/06/2018
ms.locfileid: "30846576"
---
# <a name="cloud-adoption-guide"></a>Cloud – Bevezetési útmutató

A felhő alapvető változást jelent a vállalatok számára a technológiai erőforrások beszerzése és felhasználása terén. A múltban a tulajdonjog és a felelősség teljes egészében a vállalatokra hárult a technológia minden szintjén, az infrastruktúrától a szoftverekig. A felhővel most új lehetőségek nyílnak meg a vállalatok számára a technológia kiaknázása terén az erőforrások igény szerinti kiépítésének és felhasználásának köszönhetően.

Bár a felhő szinte korlátlan rugalmasságot biztosít a tervezés terén, vállalati szempontból bevált és következetes módszertanra is szükség van a felhőalapú technológiák bevezetéséhez. Mivel azonban minden egyes vállalat esetében különböző célokat és időkorlátokat kell figyelembe venni a felhő bevezetésére vonatkozóan, szinte lehetetlen univerzális megoldást találni e téren.

A felhőalapú technológiák bevezetése nem lineáris folyamat, és ez különösen igaz az olyan nagyvállalatok esetében, ahol számos különböző csapat működik együtt. Ilyen esetben előfordulhat, hogy egyes csapatok nagy mennyiségű, már meglévő számítási feladatokkal dolgoznak, és a feladatuk az, hogy a felhőalapú technológia segítségével korszerűsítsék vagy teljesen áttelepítsék azokat. Eközben másoknak lehetősége nyílhat az innovációra, és teljesen új fejlesztéseket kezdhetnek a felhőben. Megint más csapatok pedig esetleg még nem állnak készen a felhőalapú technológia gyakorlati bevezetésére, de arra igen, hogy megismerjék és kipróbálják a felhőben végzett munkát.

Ezek a különböző csapatok mind más és más megközelítést igényelnek a felhő bevezetése terén, a folyamat elkezdéséhez szükséges alapvető ismeretanyag azonban mindegyikük esetében azonos. Ezért ez az útmutató a vállalati felkészültség szempontjából közelíti meg a felhő bevezetését. A vállalati felkészültség szakaszai a következők:

1. **Alapszintű Azure-belépők:** azokra a vállalatokra vonatkozik, amelyek alig vagy egyáltalán nem rendelkeznek tapasztalattal az Azure használata terén. Ennek a szakasznak a végén a vállalat képes lesz üzembe helyezni egy alapszintű Azure-webhelyet vagy egy virtuális hálózatot és egy szolgáltatott infrastruktúrára (IaaS) épülő virtuális gépet.  
2. **Középszintű Azure-belépők:** azokra a vállalatokra vonatkozik, amelyek már rendelkeznek alapszintű tapasztalattal az Azure használata terén. Ennek a szakasznak a végén a vállalat képes lesz nyomon követni a költségeket és a használatot több üzleti egység vonatkozásában is, a helyszíni hálózatot összekapcsolni az Azure virtuális hálózattal, egy régióban n szintű számítási feladatokat telepíteni, illetve a biztonsági hatáskört kiterjeszteni az Azure-ra is.
3. **Haladó Azure-belépők:** azokra a vállalatokra vonatkozik, amelyek középszintű tapasztalattal rendelkeznek az Azure használata terén. Ennek a szakasznak a végén a vállalat képes lesz többféle fejlesztési és üzemeltetési környezetet felügyelni, a fokozott biztonság érdekében összetett, hibrid hálózati forgatókönyveket bevezetni, valamint világszerte számos régióban magas rendelkezésre állásúvá tenni a számítási feladatokat. 
4. **A helyszíni alkalmazások korszerűsítése:** azokra a vállalatokra vonatkozik, amelyek közép- vagy haladó szintű ismeretekkel rendelkeznek az Azure használata terén, és az Azure-technológiákat a helyszíni számítási feladatokkal kívánják integrálni. Ennek a szakasznak a végén a vállalat képes lesz számba venni és verem szerint rangsorolni a helyszíni számítási feladatokat a migráláshoz, elvégezni a migrálást, valamint integrálni az áttelepített számítási feladatokat a helyszíni informatikai felügyeleti és monitorozási folyamatokba.
5. **A migrált alkalmazások optimalizálása a felhőalapú használathoz:** azokra a vállalatokra vonatkozik, amelyek korszerűsítési szakaszban vannak, és a felhőalapú erőforrások minél hatékonyabb kiaknázására törekednek. Ennek a szakasznak a végén a vállalat képes lesz felmérni az Azure-használatot a használaton kívüli vagy kihasználatlan erőforrások azonosítása céljából, méretezni a számítási feladatokat, illetve ütemezni a számítási feladatokat példányfoglalás használatával.
6. **Innováció a felhőben:** azokra a vállalatokra vonatkozik, amelyek közép- vagy haladó szintű ismeretekkel rendelkeznek az Azure használata terén, és natív felhőalapú alkalmazásokat szeretnének kifejleszteni. Ennek a szakasznak a végén a vállalat képes lesz olyan rugalmas, magas rendelkezésre állású számítási feladatok fejlesztésére és üzembe helyezésére, amelyek natív felhőszolgáltatásokat, mikroszolgáltatásokat, illetve egyéb élvonalbeli Azure-szolgáltatásokat alkalmaznak.

## <a name="how-to-use-the-azure-cloud-adoption-guide"></a>Az Azure Cloud bevezetési útmutató használata

Az Azure Cloud bevezetési útmutató több szakaszra oszlik. Minden szakaszhoz több cikk tartozik. A cikkek három kategóriába sorolhatók: valaminek a működését **ismertető** cikkek, egy adott feladat megoldását **bemutató** cikkek, illetve **útmutató** jellegű cikkek, amelyek a technológiai vagy tervezési kérdésekben segítenek döntésre jutni. 

Az ismertető jellegű cikkek kellő háttértudást biztosítanak egy adott feladat végrehajtásához szükséges lépések megértéséhez. Néhány cikkhez rövid videó is tartozik, amely szintén bemutatja a leírtakat. A bemutató jellegű cikkekben szereplő lépések követésével végre lehet hajtani az adott feladatot, még a továbblépés előtt. Az útmutató jellegű cikkek a feladattal kapcsolatos ajánlott eljárásokat mutatják be. 

A cikkek sorrendben következnek egymás után, és egymásra épülnek. Ha már birtokában van a cikkben szereplő ismereteknek, továbbléphet a következő cikkre a listában. 

## <a name="audience"></a>Célközönség

Az Azure Cloud bevezetési útmutató célközönségét a vállalati rendszergazdák, a gazdasági szakemberek, az informatikai üzemeltetési szakemberek, a biztonsági és megfelelőségi informatikai szakemberek, illetve a számítási feladatok fejlesztéséért és a számítási feladatokhoz kapcsolódó műveletekért felelős tulajdonosok teszik ki.

## <a name="next-steps"></a>További lépések

* Ha most ismerkedik az Azure használatával, érdemes az [Azure bevezetésének alapjai](adoption-intro/overview.md) című szakasszal kezdeni.
